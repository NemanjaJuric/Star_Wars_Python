<div class = "hidden" id = "sledeca">9</div>
<div class = "hidden" id = "prethodna">7</div>
<h1>Lekcija 8</h1>
<h3>Koliko lešnika je veverica sakupila?</h3>
Veverice su jako vredne, one cele godine skupljaju lešnike i skladište ih
za zimu. Pretpostavimo da je neko posmatrao jednu vevericu i zapisivao
koliko je koji mesec sakupila lešnika i broj lešnika beležio u jednu promenljivu
<code>br_lesnika</code> koja je <mark>lista</mark>. 
<br>
<br>
Šta je lista? Kao i svaka lista, ona u sebi sadrži elemente, a 
ti elementi mogu biti celobrojne promenljive, realni brojevi, stringovi...
<br>
<br>
Kako se to zapisuje u Pajtonu? Zapisuje se koristeći uglaste zagrade. Konkretno, 
lista koji čuva broj sakupljenih lešnika naše veverice tokom 8 meseci izgleda ovako:
<br>
<br>
<code>br_lesnika = [15, 20, 32, 18, 41, 12, 37, 22]</code>
<br>
<br>
Pitanje je koliko je lešnika vevrica sakupila za zimu?
<br>
<br>
Da bismo odgovorili na ovo pitanje, moramo proći kroz celu listu i sabrati sve njene elemente...
To se postiže korišćenjem <mark>for petlje</mark>. Kako se piše for petlja?
<br>
<br>
<code>
	<i>for</i> x <i>in</i>lista<br>
	&nbsp;&nbsp;&nbsp;&nbsp;naredbe...
</code>
<br>
<br>
Šta konkretno radi for petlja? Za svaki element <mark>x</mark> neke liste, ona će izvršiti neke
naredbe. U našem zadatku, ona treba da svaki element sabere sa nekim ukupnim brojem lešnika.
Znači, nama treba neka promenljiva <code>ukupno</code> koja će na početku (pre bilo kakvog sabiranja) 
biti <mark>inicijalizovana</mark> (postavljena) na 0. Kako budemo prolazili kroz listu, mi ćemo na ukupan 
broj lešnika dodavati broj lešnika koje je veverica sakupila tokom svakog pojedinačnog meseca. 
Kod za ceo zadatak izgleda ovako:
<br>
<br>
<code>
	br_lesnika = [15, 20, 32, 18, 41, 12, 37, 22]<br>
	ukupno = 0;<br>
	for x in br_lesnika:<br>
	&nbsp;&nbsp;&nbsp;&nbsp;ukupno = ukupno + x<br>
	print ukupno
</code>
<br>
<br>
Bitno je shvatiti da se for petlja izvršila onoliko puta koliko imamo elemenata u listi i da je svaki
od tih elemenata bio dodeljen nekoj promenljivoj x. Ostalo je još samo pojasniti izraz
<br>
<br>
<code>ukupno = ukupno + x</code>.
<br>
<br>
Na početku je ukupan broj lešnika bio 0. Posle prvog prolaska kroz petlju, x je postao broj lešnika 
koji je veverica sakupila prvog meseca. Promenljivoj ukupno smo dodelili vrednost ukupno + x, što je
0 + 15, pa je promenljiva ukupno posle prvog prolaska kroz petlju imala vrednost 15. U sledećem
prolazu kroz petlju x je postalo 20, a promenljivoj ukupno smo dodelili opet vrednost
ukupno + x, što je 15 + 20 = 35... itd...
<br>
<br>